Bene, eccoci qui.
Ciao Anna, come stai? Io al momento sono follemente innamorato di te, ma questo credo che tu lo sappia.
Non so se leggerai mai questo messaggio, se avrai trovato le chiavi o se addirittura avrò scelto io di non darti la mia (so che 283 sembra abbastanza casuale rispetto alle altre ma era da calcolare in RSA, non potevo sceglierla arbitrariamente), ma so che almeno scriverlo e creare questo piccolo giochino sarà servito a farmi sentire un po' più in controllo di questa assurda situazione.
Non so nemmeno cosa sarà successo dopo Analisi, so solo che riceverai questo programma il 30 Agosto 2023 alle 18:00, via GMail se non erro, e spero che possa essere sia un buon epilogo per il primo capitolo sia possibilmente il prologo del secondo, a seconda di come sarà andata tra noi.
Premetto che probabilmente in questo messaggio ci sarà molto del mio egocentrismo e dunque parlerò principalmente di me e di noi, anche perchè non posso parlare di come tu ti senta, purtroppo o per fortuna non posso ancora leggerti nel pensiero.

Avrei mille cose da dire su questi nostri 3 anni, 8 mesi e 14 giorni, forse alcune te le ho già dette, probabilmente altre non te le dirò mai, ma per aprire tutto questo voglio ringraziarti ancora una volta.
Grazie per aver reso questi anni i più belli della mia vita (diciamo ottimisticamente finora).
Grazie per aver illuminato così fulgidamente questa parte del mio cammino, abbastanza da lasciarmi intravedere un futuro meno fosco di come io lo concepisca (tengo a precisare che questa non è una suicide note o cose simili, sono lucido e mi sto procurando aiuto riguardo a questo tipo di pensiero, non preoccuparti).
Grazie per essermi stata accanto con tutta te stessa, magari non era amore romantico ma non dubito per un secondo, per un istante, che tu mi abbia davvero amato con tutto il tuo cuore, anche in modo più platonico di quanto non ci siamo detti, non saprei davvero come altro chiamare tutto il sostegno e l'affetto che mi hai dato.
Grazie per avermi aiutato a diventare la persona che sono, so che se non avessi avuto te probabilmente non sarei diventato così premuroso, non avrei imparato ad ascoltare così tanto, non sarei giunto a questo stato di consapevolezza nei confronti di me stesso e del mondo circostante (e sicuramente non sarei diventato così modesto).

Infatti, qualunque cosa si voglia dire di questi anni, forse la cosa più importante ed accurata che si possa dire è che siamo entrambi cresciuti, e sono davvero felice che siamo cresciuti insieme, attraverso alti e bassi, successi e fallimenti, idee geniali ed errori.
Riguardando indietro non riesco a non pensare ai miei errori, alle mie mancanze, a cosa avrei potuto fare, giurando al cielo che se avessi la possibilità di tornare indietro non ne avrei fatto nessuno e che se volessimo riprovarci sarebbero gli errori che eviterei assolutamente (premetto che queste non sono scuse o nemmeno spiegazioni, sono errori di cui mi sono reso conto e di cui voglio parlare).
Forse il mio errore più grave, non tanto nella magnitudine quanto nella perseveranza, è sempre stato quello di non chiamarti abbastanza spesso. Sono sempre stato strano riguardo alle chiamate, lo so, non so nemmeno il perchè a dire il vero, ma sicuramente avrei dovuto chiamarti di più e risponderti più costantemente, e durante le chiamate essere stato più concentrato su di te. Non so cosa sia stato a portarci alla "crisi", ma pensandoci meglio avrei potuto evitarlo semplicemente essendoci di più anche a distanza, e dandoti più attenzioni quando ci fossi stato.
Un altro mio errore penso sia stato l'aver lasciato che la relazione diventasse "stagnante" da un certo punto di vista, perchè è vero che tu spesso non accettavi le mie proposte per una date night diversa dal solito, ma col senno di poi non è che io proponessi chissà quale novità.
Banalmente avrei dovuto imparare a offrire di più, anche solo a livello materiale (so che non è molto coerente dato il mio orientamento politico e la mia posizione nei confronti del denaro ma il punto è diverso), prendere quella dannatissima patente per poter vivere più avventure insieme, ricominciare prima con le ripetizioni per raccattare qualche soldo in più per fare qualcosa di più speciale, portarti dei fiori più spesso, Dio sa che se ci riprovassimo ti porterei dei fiori ogni mese, ma mai lo stesso giorno per sorprenderti sempre.
Avrei dovuto provare a essere più concentrato su di te nei nostri momenti insieme, perchè dire "Sono fatto così" rispetto ai miei problemi di attenzione è davvero una scusa del cazzo e dovrei essere migliore di così per usarla.
Avrei dovuto mettere più entusiasmo nelle nostre conversazioni, guardando indietro capisco perchè ti sembrassero "lezioncine", vedi sopra.
Avrei dovuto rimanerti vicino fino a più tardi, questa cosa mi manda sempre ai pazzi quando ci ripenso perchè FILIPPO DIO SANTO, TANTO ANCHE QUANDO ARRIVI A CASA NON DORMI SUBITO, COGLIONE, HAI SONNO PERCHÈ TI SENTI AL SICURO NON PERCHÈ HAI SONNO, credo fosse più legata ad una "viscerale" paura dei miei che sinceramente avrei dovuto superare molto tempo fa, non ho scuse, sono un adulto e posso tornare a casa quando mi pare (la vera "wake-up call" su questa cosa sono state quella sera con il Ping Pong e le sere in Spagna e Portogallo).
Avrei dovuto guardare di meno ad un futuro lontano e di più al presente e all'immediato, perchè credo che la mia tendenza a pensare così tanto al futuro mi abbia portato a darti un po' per scontata, a convincermi che bastasse l'affetto per superare ogni cosa, senza rendermi conto che amare è dare sotto diversi punti di vista, non solo cercare di essere uno spazio sicuro.
Forse avrei dovuto pretendere più privacy sulla nostra vita sessuale? Boh, so che Isabella era (è?) la tua migliore amica, ma col senno di poi non so quanto mi sia piaciuto il fatto che sapesse cosa avessimo o non avessimo fatto (non so in che grado sapesse o non sapesse e credesse di sapere, questo è solo ciò che mi è passato parlando con lei) e sicuramente ora che mi sono un po' reso conto di quanto il suo approccio alla cosa sia... diciamo patriarcale? Conservatore? Boh, di quanto passasse attraverso delle lenti estremamente eteronormative ed essenzialiste, e non so quanto ci abbia fatto bene seguire o ricevere alcuni suoi consigli. (Dovevo davvero mettere questa frecciatina a Isabella? No, ma dovevo davvero fare tutto questo? Also no).

Mi sarebbe piaciuto fare molte altre cose con te, come ho già detto vivere più avventure, giocare più spesso a scacchi, dedicarti più canzoni, darti più entusiasmo, scrocchiarti più la schiena, creare più cose per te... questo programma l'ho creato per te dopotutto, sarei falso e bugiardo se dicessi che non mi sta davvero appassionando e di non essere fiero del risultato.

Forse è una promessa un po' vuota, ma se ne avessi l'occasione farei di tutto per farci sentire entrambi come quell'ultima notte e ultimo giorno in Spagna (o per meglio dire in Spagna e in viaggio dalla Spagna), per sentire di nuovo quella connessione profondissima e autentica sentita in quelle 24 ore, per renderla ancora più forte e per sentirci immortali e sospesi nell'infinito di un universo meraviglioso, circondati di farfalle dentro e fuori.
E in realtà credo che sarei in grado di farlo, se sono bastati quei pochi giorni di semidistanza a ridarci tutto ciò, chissà cosa sarà successo alla fine di questo mese di Agosto (che tu tieni a precisare non essere un mese completo)... La mia più grande paura è davvero quella di non mancarti come mi manchi tu.

Bene, ora che hai avuto il messaggio... Non so in che stato mentale sarai o saremo, ma forse potrebbe farti piacere o divertirti rispondermi allo stesso modo.
Ti basterà inviarmi il file "outputAnna.txt" che hai già ricevuto vuoto e puoi riempire con questo programma, una volta che avrò le chiavi saprò come decriptarlo.

Grazie di tutto Anna, ti auguro il meglio, aspetto la tua risposta e i tuoi indizi... se me li vorrai dare ;).
Finire con un punto tho mi sembra brutto;
